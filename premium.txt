Dodatkowe usługi
Zanim zdradzimy, kto może zostać VIP-em w banku, przyjrzymy się jakie usługi oferują banki swoim nadzwyczajnym klientom. Najczęstszą z nich jest opieka osobistego doradcy, który jest tylko do ich dyspozycji – telefonicznie, online czy bezpośrednio w oddziale banku. Klient może liczyć na jego wsparcie, pomoc w doborze odpowiednich ofert czy otrzymanie gotowych rozwiązań. Inne zalety płynące z bycia VIP-em to specjalne usługi concierge, pakiety assistance, programy rabatowe, ubezpieczenia, indywidualne produkty finansowe, pakiety medyczne, zarządzanie majątkiem, czy porady inwestycyjne. Ponadto klient taki może także liczyć na pomoc w codziennych sytuacjach –doradca może dla niego zarezerwować stolik w ulubionej restauracji, pokój w hotelu, bilety na mecz czy koncert, zamówić dostarczenie kwiatów pod wskazany adres czy umówić wizytę u lekarza specjalisty. Z tych wszystkich przywilejów może skorzystać specjalny klient danego banku. Jak wielkie sumy musi on posiadać na swoim koncie, by zostać wyróżnionym przez bank? Kto może liczyć na takie przywileje?


Bankowość osobista: Premium Banking
Korzystanie z usług premium, czyli bankowości osobistej, dostępne jest dla przeciętnych obywateli. By móc się z nich cieszyć nie trzeba posiadać nadzwyczajnych kwot na swoim koncie. W niektórych bankach wystarczy tylko chcieć – nie trzeba spełnić żadnych warunków dotyczących średniego salda lub comiesięcznych wpływów na konto. Poniższa tabela zawiera szczegółowe opisy opcji dostępnych dla klientów Premium Banking w polskich bankach.

